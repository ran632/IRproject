ג'ורדן טרנר (האלי ברי) היא מוקדנית מנוסה, כאשר מאחוריה מאות על גבי מאות שעות נסיון במתן עזרה מידית בטלפון. הכל משתנה כאשר יום אחד, היא עושה טעות קטנה שעולה לה בניתוק השיחה. מאותו הרגע חייה משתנים והיא מאבדת את הביטחון שהיה לה עד כה. כאשר נערה צעירה בשם קייסי (אביגיל ברסלין) מטלפנת ומודיעה כי היא נחטפה ומוחזקת בתא מטען של החוטף שלה, ג'ורדן מחליטה שהפעם היא לא תפשל. בזכות התושייה והנחישות שלה היא מצליחה לאתר את קייסי אך היא לא מסתפקת רק בזה. היא יוצאת למרדף אחרי החוטף כדי לוודא שהוא ייעצר וישלח אל מאחורי הסורגים. הסרט אמנם מבוסס בחלקו על תסריט מקורי אך מכיל בתוכו אלמנטים אמיתיים. כמו למשל חלק מהשיחות המוקלטות המגיעות אל המוקדנית הן הקלטה אמתית או שחזור מדוייק של שיחות אמתיות שהגיעו אל המוקד המפורסם 911.