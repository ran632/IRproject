
עיירת חוף שקטה, ראש עיר מודאג, מפקח משטרה שפוחד מהים, מדען, מלח מחוספס וכריש מסוג עמלץ לבן, מרכיבים יחד את אחד הסרטים הבודדים שזכו לקונצנזוס עולמי מוחלט (ע"י הקהל והמבקרים גם יחד, שלא לומר האקדמיה, גלובוס הזהב וכו') ושנחשב עד היום (ובצדק) לאחד ממותחני האימה הטובים ביותר שנעשו אי פעם (ואחד מחמשת הסרטים הטובים של שפילברג). עם ריצ'רד דרייפוס הצעיר ("מפגשים מהסוג השלישי") ורוי שיידר ("כל הגא'ז הזה"). המהדורה המיוחדת כוללת שלל תוספות כגון סצנות שנחתכו בעריכה, ראיון עם שפילברג, דוקומנטרי על העשייה סטוריבורדים וגלריית תמונות.
