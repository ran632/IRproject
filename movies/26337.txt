סרט המבוסס על סיפור אמיתי שהתרחש בניו יורק בסוף שנות ה-90. ג'סי אייזנברג (חיים בין השורות, הרשת החברתית) מגלם את דמותו של סאם – בן למשפחה חסידית מברוקלין שנסחף לתוכניתו של השכן המרדן שלו, ונוסע לאמסטרדם כדי להביא משלוח של "תרופות". התרופות מתבררות כאלפי כדורי אקסטזי, וסאם נשאב לתוך הפעילות הלא חוקית, כאקט של התרסה נגד הממסד האורתודוכסי ונגד אביו השתלטן. בתפקיד האב מופיע הישראלי מארק איווניר (רשימת שינדלר, הממונה על משאבי אנוש). בסרטו של קווין אש מופיעים חסידי סאטמר רבים כניצבים, והוא צולם בלוקיישנים אמיתיים בברוקלין.