כוכבי-על כמו אל פאצ'ינו בתפקיד הראשי, סוזן סרנדון וג'ון גודמן (ביג לבובסקי) מופיעים בדרמת בית המשפט הטלוויזיונית על ד"ר ג'ק קבורקיאן – האיש שרצה לעזור לאנשים למות בכבוד. לאחר שנים כרופא, לקבורקיאן נמאס לראות זקנים אומללים וחולים אנושים נאבקים בכאב היומיומי. הוא פורש מהרפואה הקונבנציונאלית ומקדיש את זמנו לפיתוח מכונת התאבדות ייחודית שתוכל לבצע המתת חסד עבור אלה שמאסו בחייהם מלאי הייסורים. כמובן שפוליטיקאים מנסים למצוא דרכים לעצור אותו, והוא נותן להם הזדמנות כשהוא מחליט לערב את עצמו באחד ממעשי ההתאבדות.